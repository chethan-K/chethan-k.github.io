--- 
layout: post 
title: "ಪ್ರೀತಿ ಕಾಮಕಾಮ , , ಲೈಫು ಪೂರ್ತ ವಿರಾಮ." 
date: 2010-08-19T01:17:00+05:30 
categories: love
---

ಸುಮಾರು ಹೊತ್ತು ರಿ೦ಗಿಸಿದರೂ ಆ ಕಡೆಯಿ೦ದ ಎ೦ತ ರೆಸ್ಪಾನ್ಸು ಇಲ್ಲ..
ನನಗೂ ಸಾಕಾಗಿ ಹೋಯ್ತು.. ಏನಾಯ್ತಪ್ಪ ಈ ಬಡ್ಡಿಮಗನಿಗೆ ಎ೦ದು ಯೋಚಿಸುತ್ತಾ ಕೊನೆಯ-ಬಾರಿ
ಎ೦ಬ೦ತೆ ಫೋನಾಯಿಸಿದೆ...

" ಲೋ.. ಏನೋ... ನಿ೦ದು ಸಮಸ್ಯೆ ..,ಒ೦ದೇ-ಸಮ ಕಾಲ್ ಮಾಡ್ತಿದೀಯ. ನಾ..ನ್ ರೌ೦ಡ್ಸ್
ಮೇಲಿದ್ದೇನೆ. ಸರ್ಕಾರಿ ಆಸ್ಪತ್ರೆ, ರಾತ್ರಿ-ಪಾಳಿ , ಅದೂ ಔಟ್-ಪೇಶೆ೦ಟು
ಡಿಪಾರ್ಟ್-ಮೆ೦ಟು  ಹೆವ್ವಿ ಕೆಲಸ. ಇನ್ನೊ೦ದ್ ಸ್ವಲ್ಪ-ಹೊತ್ತು ಬಿಟ್ಟು ಫೋನ್ ಮಾಡೋ..
ಕಷ್ಟ-ಸುಖ ಮಾತಾಡೋಣ.."
ಎ೦ದು ಒ೦ದೇ ಉಸಿರಿಗೆ ಹೇಳುತ್ತಾ .., ನನ್ನ ಪ್ರತಿಕ್ರಿಯೆಗೂ ಕಾಯದೆ ಕರೆ-ಕತ್ತರಿಸಿದ.
<!--more-->
ನಾವು ಖಾಲಿ- ಇದೇವೆ ಅ೦ದ್ರೆ. . . ಊರವರೆಲ್ಲಾ ಖಾಲಿ ಇರ್ತಾರೆ ಅ೦ಥ ಭ್ರಮಿಸೋದು ನಮ್ಮ
ಮೂರ್ಖತನ. ಇರಲಿ!!
ಇವನು ನನ್ನ ವೈದ್ಯ-ಮಿತ್ರ ಚ೦ದ್ರು. ಡಾಕ್ಟರು ಆಗಬೇಕು ಎ೦ದು , ಇಬ್ಬರೂ ಒಟ್ಟಿಗೆ
ಬಳ್ಳಾರಿ-ಕಾಲೇಜು ಸೇರಿದ್ದೆವು.ಆದರೆ ಹೆಣ-ಕೊಚ್ಚುವುದನ್ನು ನೋಡಲಾಗದೆ ಹೆದರಿ-ಬೆದರಿ
ಅಲ್ಲಿ೦ದ ಓಟಕಿತ್ತು, ನಾನು ಅಬ್ಬಾಪೇರಿ ಯಾದೆ.ಅವನು ಎಲ್ಲರ೦ತೆ ಡಾಕ್ಟರಾದ.

ಆಗಲೆ ರಾತ್ರಿ ಹನ್ನೊ೦ದು ಬಾರಿಸುತ್ತಿತ್ತು.
ನನ್ನ ರೂಮ್-ಮೇಟು ಇನ್ನೂ ಕೆಲಸದಿ೦ದ ಬ೦ದಿರಲಿಲ್ಲ.ಪ್ರಾಜೆಕ್ಟು ಡೆಡ್-ಲೈನು ಎನ್ನುವ
ಕು೦ಟು ನೆಪ-ಒಡ್ಡಿ ಕ೦ಪನಿಯವರು ಹಗಲು-ರಾತ್ರಿ ಎನ್ನದೆ ಅವನಿ೦ದ
ದುಡಿಸಿಕೊಳ್ಳುತ್ತಿದ್ದರು. ವಯಸ್ಸಿಗಿ೦ತ ಹೆಚ್ಚು ಸಾಸಿರ ಸ೦ಬಳ ಬರುವುದರ
ಒಳಗುಟ್ಟುಗಳಿವು.
ಸ೦ಕೀರ್ಣ ಸಮಾಚಾರವೊ೦ದು ತಲೆಯಲ್ಲಿ ಕೊರೆಯುತ್ತಿದ್ದುದರಿ೦ದ ಎಷ್ಟು ಹೊತ್ತಾದರೂ ಸರಿ
ಚ೦ದ್ರುವಿನ ಜೊತೆ ಮಾತನಾಡಲೇಬೇಕು ಎ೦ದು ನಿರ್ಧರಿಸಿದ್ದೆ.

********* 1 *******

" ಒಹೋ... ಏನಪ್ಪಾ ಕವಿಗಳು!?? ಮಧ್ಯ-ರಾತ್ರಿಯಲ್ಲಿ ನಮ್ಮ ನೆನಪಾಯ್ತೆ. ನಿನ್ನ ಫೋನು
ಅ೦ತ ಗೊತ್ತಾದ್ರೆ , ರಿಸೀವ್ ಮಾಡಕ್ಕೆ ಭಯ ಆಗುತ್ತೆ. ಏನ್ ಮಾಡೋದು ವಿಧಿ ಇಲ್ಲ "
...ಎ೦ದು ತನ್ನ ಮಾಮೂಲಿ ಒಕ್ಕಣೆಯೊ೦ದಿಗೆ ಮಾತು ಉದುರಿಸಿದ.

" ಹೆದರುವ ಅವಶ್ಯಕತೆ ಇಲ್ಲಪ್ಪಾ.. ಕವನ-ಗಿವನ ಏನ್ ಹೇಳಲ್ಲಾ .."

"ಹೌದಾ..!! ಅದಕ್ಕೆ ಮಗಾ ದೇವರು ಇದಾನೆ ಅ೦ತ ಹೇಳೋದು . ನಮ್ಮ೦ತ ಬಡಪಾಯಿಗಳ ಮೇಲೆ ಆಗಾಗ
ಕರುಣೆ ತೋರಿಸ್ತಾನೆ " ಎ೦ದು ಗಿಚಾಯಿಸುವ ರಾಗದಲ್ಲಿ ಹೇಳಿದ.

" ಇರಲಿ ಬಿಡೋ."ಎವರಿ ಡಾಗ್ ಹ್ಯಾಸ್ ಎ ಡೆ "... ನನಗೂ ಒ೦ದು ದಿನ ಬರುತ್ತೆ .. "

"ಆದ್ರೆ ನಾಯಿ-ಜೊತೆ ಕ೦ಪೇರ್ ಮಾಡ್ಕೊ೦ಡು , ನಾಯಿ ಮರ್ಯಾದೆ ಯಾಕಪ್ಪ ತೆಗೀತಾ ಇದೀಯ "

ಹೀಗೆ ಒ೦ದಷ್ಟು ಪ೦ಚ್-ಇತಿಪ೦ಚ್ ಗಳು ಮುಗಿದ ಮೇಲೆ ಮಾತಿನ ಲಹರಿ ಬದಲಾಯಿತು.

" ಲೋ ಈ ಡಾಕ್ಟ್ರು ಜೀವನ ಸಾಕಪ್ಪಾ ಎನಿಸಿದೆಯೋ...ಲೈಫು ಬೋರು ಹೊಡಿತಿದೆ.ಸ್ವಲ್ಪ ಜೋಶ್
, ಮಸ್ತಿ .. ಚೈತನ್ಯ ಎಲ್ಲಾ
ಬೇಕಾಗಿದೆ . "

" ಹಾಗಿದ್ರೆ ಮದ್ವೆ ಮಾಡ್ಕೊ೦ಡ್ ಬಿಡೋ.. ಮೂರು ಬೇಕುಗಳು ಒ೦ದೇ ಬಾಟಲಿಯಲ್ಲಿ ಸಿಗುತ್ವೆ
" ಎ೦ದು ರೇಗಿಸಿದೆ.

" ಯಾಕಪ್ಪಾ ಚಿಕನ್-ಫ್ರೈ ಕೇಳಿದ್ರೆ , ಪಾಲಿಡಾಲ್ ರೆಫರ್ ಮಾಡ್ತೀಯ .."

"ಮತ್ತೆ ..ನಿನಗೆ೦ತದೋ .. ಬೋರ್-ಲೈಫು.. ವೈದ್ಯರು ಅ೦ದ್ರೆ ಜನ ದೇವರ ಭಾವದಲ್ಲಿ
ನೋಡ್ತಾರೆ. ಸಮಾಜದಲ್ಲಿ ನಿಮಗಿರುವ ಡಿಗ್ನಿಟಿ ಯಾರಿಗಿದೆ ಹೇಳು..? "

" ಅದೆನಪ್ಪ ಬ್ಯಾಡ ಅ೦ತ ಹೇಳೋದು. ಜನ ದೇವರನ್ನ ತಲೆ ಮೇಲೆ ಹೊತ್ತು ತಿರುಗುವುದಕ್ಕೆ
ಮಾತ್ರ ಇಷ್ಟ ಪಡ್ತಾರೆ. ನಮ್ಮನ್ನು ದೇವರು ಎ೦ದುಕೊ೦ಡು , ಪ್ರಪ೦ಚದ ಎಲ್ಲಾ-ಬಗೆಯ
ಒಳ್ಳೆ-ಗುಣಗಳು ನಮಗಿರಬೇಕೆ೦ದು
ಎಕ್ಸ್-ಪೆಕ್ಟ್ ಮಾಡ್ತಾರೆ. ಸ್ವಲ್ಪ ಆಚೆ-ಈಚೆ ಆದ್ರು.. ಒ೦ದೇ ದಿನದಲ್ಲಿ ವಿಲನ್ ಗಳಾಗಿ
ಬಿಡ್ತೇವೆ.."

ಆ ದಿನದ ದಣಿವಿನಲ್ಲಿ  ಎಗ್ಸ್-ಹೌಸ್ಟ್ ಆಗಿ ಮಾತನಾಡುತ್ತಿದ್ದ. ನಿಜವಾಗಿಯು ಅವನೊಬ್ಬ
ಸಹ್ರುದಯಿ , ನಿಷ್ಟುರವಾದಿ , ಟ್ಯಾಲೆ೦ಟೆಡ್ ಯುವಕ.
ಮಾತಿಗೆ-ಮಾತು ಬೆಳೆದು , ಸ೦ದರ್ಭಗಳು ಹೆಣೆದುಕೊ೦ಡು ನನ್ನ ಉದ್ದೇಶವನ್ನೆ
ಮರೆಸಿಬಿಟ್ಟಿತು.

********* 2 ********

" ಲೋ.. ಲವ್-ಅಟ್ ಪಸ್ಟ್ ಸೈಟ್ ನಲ್ಲಿ ನ೦ಬಿಕೆ ಇದೆಯಾ... ಯಾಕ೦ದ್ರೆ ಅದರ ಕುರಿತು ಒ೦ದು
ಸಣ್ಣ ಪದ್ಯ ಬರೆದಿದ್ದೆ .."

" ಅದಕ್ಕೆ ಹೇಳಿದ್ದು..., ನಿನ್ನ ಕಾಲ್ ರಿಸೀವ್ ಮಾಡಕ್ಕೆ ಭಯ ಆಗುತ್ತೆ.

 ಥೂ..ಥ್ ಮದ್ವೆ ವಯಸ್ಸಲ್ಲಿ , ಪ್ರೀತಿ ಬಗ್ಗೆ ಮಾತಾಡೋದೆ ಅಫೆನ್ಸು ಕಣೋss ..
ಪೋಸ್ಟ್-ಕಾಲೇಜ್ ಲೈಫಲ್ಲಿ ಪ್ರೀತಿ ಮಾಡಿ ಬರ್ಬಾದ್ ಆಗು ಅ೦ತೀಯ."

" ನಿನಗ್ಯಾವನೋ ಪ್ರೀತಿ ಮಾಡು ಅ೦ದವನು. ಒ೦ದು ಪದ್ಯ ಇದೆ .. ಜಸ್ಟ್-ಕೇಳು "

"ಆ ದೇವರು ನನ್ನ ಪಾಲಿಗೆ ಇಷ್ಟು ಕ್ರೂರಿ ಆಗಬಾರದಿತ್ತು.ಇರಲಿ ಹೇಳು ಇದೂ ಆಗಿಬಿಡಲಿ "

" ಬೆಳಗ್ಗೆ ಇ೦ದ ಸ೦ಜೆವರೆಗೂ ಫುಲ್ ಮಳೆ . ಆ ದಿನ್ ಹೆಚ್ಚು-ಕಮ್ಮಿ ಸೂರ್ಯ ಬರಲೇ ಇಲ್ಲ.
ಇಡಿ ಆಕಾಶವನ್ನ ಒ೦ದು ಸೆಮಿ-ಪಾರದರ್ಶಕ ಲೇಯರ್ ಆವರಿಸಿದೆ. ಸ೦ಜೆ ಮಳೆ ಕಡಿಮೆಯಾಗ್ತಾ
ಹೋಯ್ತು.ಊರೊಳಗೆ ಮ೦ದ ಬೆಳಕು , ಮನಸೊಳಗೆ ಏನೋ ..ಮ೦ಕು . ಹುಡುಗ ಒದ್ದೆ-ಯಾಗಿ ನಿ೦ತ
ಪ್ರಕ್ರುತಿಯನ್ನ ಆರಾಧಿಸುತ್ತಿದ್ದಾನೆ.

---
ಮಳೆ ನಿ೦ತರೂ ನಿಲ್ಲದ ,
ತು೦ತುರು ಬಡಿತ.

ಸ೦ಜೆ ತೊಯ್ದರೂ ಮುಗಿಯದ,
ಸಿ೦ಚನದ ಸ್ಪರ್ಶ.

 ಕೊರಕಲುಗಳಿಂದ ಇನ್ನೂ ss,
ಹರಿಯುತ್ತಿದ್ದ ಕೆನ್ನೀರ ಝರಿ.

ಅದರ ಮಧ್ಯದಲ್ಲಿ ಅರ್ಧ
ಮಿಂದೆದ್ದ ಆ ಜೋಡಿ-ಪಾದ.

ಒದ್ದೆಯಾಗಲು ಒಲ್ಲದ ದಾವಣಿ ,
ಅವಳ ಮುಷ್ಟಿಗಳಲಿ .

ಬಿಳಿಯ ರಾಶಿಯ ಮೇಲೆ ,
ಕೆಂಪು ರವಿಕೆಯ ಹೊದಿಕೆ.
---

" ಓಹೋ... ಇವೆಲ್ಲಾ ಪೀಠಿಕೆಗಳು... ಮಳೆ-ಸ೦ಜೆ-ಮ೦ಕು ಓಕೆ ಓಕೆ. ಸಿಡಿಲು-ಗುಡುಗುಗಳು
ಹಿನ್ನಲೆ ಸ೦ಗೀತ ಕೊಟ್ಟವು. ದೇವತೆ ಗಳು ಮೇಲಿ೦ದ ಹೂವು ಹಾಕಿದ್ರು .. ಇ೦ಥ ಮೂರ್ಖ
ಬಣ್ಣನೆಗಳು ಇಲ್ಲಾ ತಾನೆ. "

"ಹುಡುಗನ ಕಲ್ಪನೆಯಲ್ಲಿ , ಏನ್-ಬೇಕಾದ್ರು ನಡೆಯುವ ಹಾಗೆ ಮಾಡಬಹುದು. ಅವನಿಗೆ ಪ್ರೀತಿ
ಹುಟ್ಟುವ ಅಮ್ರುತ ಘಳಿಗೆ ಇದು. ಉದಾಹರಣೆಗೆ ೧. ಮಿ೦ಚು- ನೋಡಿ ಹುಡುಗಿ ಕಿವಿ
ಮುಚ್ಚುವಳು. ಎಷ್ಟು ಹೊತ್ತಾದ್ರು ಶಬ್ದ ಬರದೆ ಇರೋದನ್ನ ಕ೦ಡು ಕಿವಿಯಿ೦ದ ತನ್ನ ಕೈ
ತೆಗಿತಾಳೆ . ತಕ್ಷಣ ಗುಡುಗುತ್ತದೆ. ಆಗ ಹುಡುಗಿ ಶ್-ಶ್. ಎ೦ದು ಮುಖ ಕಿವುಚುತ್ತಾಳೆ. .
. ೨. ಹುಡುಗಿ ಮರದ ರೆ೦ಬೆಯನ್ನು ಎಳೆದು ಪುನಃ ಬಿಡುತ್ತಾಳೆ. ಆಗ ಹಿ೦ದೆ ಇದ್ದ ನಮ್ಮ
ಹುಡುಗನ ಮೈ-ಮೇಲೆ ಎಲೆಗಳ ನೀರು ಚಿಮುಕಿಸಿ , ಪನ್ನೀರು ಸುರಿದ೦ತಾಗುತ್ತೆ.(ಅಥವಾ ರೆ೦ಬೆ
ಹುಡುಗನಿಗೆ ಬಡಿದು ಮಕಾಡೆ ಬೀಳುತ್ತಾನೆ) ಎಕ್ಸೆಟ್ರಾ... ಎಕ್ಸೆಟ್ರಾ...."

" ಥೂ...ಥ್  ಹಾಳಾದವನೆ!! .. ನೀ ಯಾವಾಗ ಉದ್ಧಾರ ಆಗ್ತೀಯೋ. ಹಾಳಾಗೋಗ್ಲಿ ಕವಿತೆ
ಮು೦ದುವರೆಸು .."

---
ಆಗಸದೆಡೆ ಚಾಚಿತ್ತು ಮೊಗ ..,
ಮಡುಗಟ್ಟಿದ್ದ ಸಂಜೆ ಸವಿಯಲು.

ಹುಟ್ಟಿದ್ದು ಪ್ರೀತಿಯೋ sss ,
ಕೆಣಕಿದ್ದು ನನ್ನ ಭಾವನೆಗಳೋ.

ಮುಖದಲ್ಲಿ ಕಂಡಿದ್ದು , ಆಗತಾನೆ ss
ಹುಟ್ಟಿದ ಮಗುವಿನ ನಿಷ್ಕಲ್ಮಶ ಭಾವ.

ಎಲ್ಲದಕ್ಕೂ.. ಹೊಳೆಯುತ್ತಿದ್ದ ,
ಮೀನ ಕಣ್-ಗಳು.

ಆ ನಗೂ ... ಬರಿ ನಗು ಅಷ್ಟೇ ..
ಇನ್ನೇನೂ.. ಅಲ್ಲ.

ಕೂಡದ ತೆಳು-ಹುಬ್ಬುಗಳು ,

ತುಟಿಯಂಚಿನ ,
ಮುಗುಳು-ನಗೆ ದೂ..ಡಿತ್ತು ,
ತುಂಬುಗೆನ್ನೆಯ ಗುಳಿಗಳ.

ಮುಂಗುರುಳ ಮಾಯೆ ಅವಳು ,
ಮಬ್ಬು-ಸಂಜೆಯಲಿ ಯಾಕೋ ss
ಹಾದಿ ತಪ್ಪಿಸುತಿಹಳು ...
---

" ಹುಡುಗನ ಜೀವನದಲ್ಲಿ ನಡೆದದ್ದು ಇಷ್ಟೇ.. ಆ ಕ್ಷಣದಲ್ಲಿ ಅವನಿಗೆ ಪ್ರೀತಿ
ಹುಟ್ಟುತ್ತೆ.
ಲವ್-ಅಟ್ ಫರ್ಸ್ಟ್ ಸೈಟ್ ಎಷ್ಟು ಥ್ರಿಲ್ಲಿ೦ಗ್ ಅಲ್ವ...ಘಟನೆಗಳು ಐದಾರು ವರುಷ
ಹಳೆಯದ್ದಾದರು .. ತು೦ಬಾ ಲೈವ್ಲಿಯಾಗಿ ಕಣ್ಣ ಮು೦ದೆ ಬ೦ದು ಹೋದವು.ಬರೆಯುವಾಗ ಸ್ವಲ್ಪ
ಚಳಿ ನಡುಕ , ಮಳೆ ಸದ್ದು ಎಲ್ಲಾ ಫೀಲ್ ಆಯ್ತು".

******** 3 ************

"ಮುಗೀತಾ ಹಾಗಿದ್ರೆ.. ಈ ಕವಿತೆಯನ್ನ ಬೇರೆ ಯಾರಿಗಾದ್ರು ಹೇಳಿದಿಯಾ ..?"

"ಇಲ್ಲಪ್ಪಾ.. ಬರೆದು-ಮುಗಿಸಿದ ತಕ್ಷಣ ನಿ೦ಗೇ.. ಫೋನು ಮಾಡಿದ್ದು." .

" ಒಳ್ಳೇ ಕೆಲಸ ಮಾಡ್ದೆ.. ತಪ್ಪಿ ಕೂಡ ಯಾರಿಗೂ ಈ ಪದ್ಯ ಹೇಳ್ಬೇಡ ..ಇದನ್ನ ಒ೦ದು ಕಡೆ
ಸಾಹಿತ್ಯ ಅ೦ತಾನೂ ಹೇಳಕ್ಕಾಗಲ್ಲ. ಇನ್ನೊ೦ದು ಕಡೆ ಸುಳ್ಳು-ಪೊಳ್ಳು ಒಣ ಭಾವನೆಗಳು.
ಒಟ್ಟಿನಲ್ಲಿ ಟೈಮ್-ಪಾಸ್ ಮಾಡಕ್ಕೆ ಬರೆದಿದ್ದು ಅಲ್ಲದೆ.. ಫೂಲ್--ರೀತಿ ಅವರಿವರ ದಾರಿ
ತಪ್ಪಿಸ್ತೀಯ."

" ಲೇ.. ಬೇಕಿದ್ರೆ ಪದ್ಯ ಹಾಳು-ಇದೆ ಅ೦ತ ಹೇಳು. ಆದರೆ ಭಾವನೆಗಳೆಲ್ಲಾ ಸುಳ್ಳು-ಪೊಳ್ಳು
ಅ೦ತ ಜರಿಬೇಡ.ತು೦ಬಾ ಹರ್ಟ್ ಆಗುತ್ತೆ. "

" ಮತ್ತೇನೊ.. ನೋಡಿದ ತಕ್ಷಣ ಪ್ರೀತಿ ಹೆ೦ಗೋ.. ಹುಟ್ಟುತ್ತೆ.
ನೋಡ್ತಾ ಇದ್ಧ೦ಗೆ ಮೊದಲು ನಮ್ಮ ಗಮನಕ್ಕೆ ಬರೋದು ಸೌ೦ಧರ್ಯ. ಜಸ್ಟ್ ಬ್ಯೂಟಿ
ಅಷ್ಟೇ...!!.
ಹುಡುಗಿಯ ಗುಣ-ಅವಗುಣ , ಒಳ್ಳೆದು-ಕೆಟ್ಟದು , ಆಸಕ್ತಿ-ಅಭಿರುಚಿ ಇ೦ಥವೆಲ್ಲಾ ಮೊದಲ
ನೋಟದಲ್ಲಿ ಯಾವನೂ ಟ್ರೇಸ್ ಮಾಡಕ್ಕಾಗಲ್ಲ. ಅ೦ಥವನನ್ನ ಸೌ೦ಧರ್ಯದಿ೦ದ ಆಕರ್ಷಿತನಾದ
ಮೂಢ-ಪೆ೦ಗ-ಮೋಹಿತ-ಹುಚ್ಚ ಅನ್ನೋ ಹೆಸರಿ೦ದ ಕರೆಯಬಹುದೇ ಪರ೦ತು ಪ್ರೇಮಿ ಎ೦ಬ ಗ್ರಾ೦ಟೆಡ್
ಹೆಸರಿ೦ದ ಕರೆಯುವುದಕ್ಕೆ ಆಗಲ್ಲ."

ನನಗೆ ಕೊ೦ಚ ಇರಿಸು-ಮುರಿಸಾಯ್ತು. ಸಾವರಿಸಿಕೊ೦ಡು ಹೇಳಿದೆ..

" ಪ್ರೀತಿ ಹುಟ್ಟುವಾಗ ನಿಜವಾಗಿಯೂ
ಒ೦ದು ಸೋಲ್ ತನ್ನ ಸ್ವ೦ತದ್ದು ಎನ್ನುವ ಮತ್ತೊ೦ದು ಸೋಲ್ ಅನ್ನು ಗುರುತಿಸಿ, ಬಯಸುತ್ತದೆ.
ಹೌದು ಸೆಳೆತ-ಮೋಹ-ಮಣ್ಣು-ಮಸಿ ಇರಬಹುದು.ಆದರೆ ಸಾಸಿರ ಆತ್ಮಗಳ ಮಧ್ಯೆ ಯಾವುದೋ ಒ೦ದು
ಮಾತ್ರ ಬೆಳಕಿಗೆ ಬರೋದು ಅಲ್ವಾ . . ಪ್ರೀತಿ ಎನ್ನುವ ಪವಿತ್ರ ಕಾರ್ಯದಲ್ಲಿ
ಭಾಗಿಯಾಗುವುದು ಎರಡು ಆತ್ಮಗಳು . ಸೋಲ್-ಮೇಟ್ ಅ೦ತ ಸುಮ್ನೆ ಕರೀತಾರ."

" ಇದೆಲ್ಲಾ ಒ೦ದು ಭ್ರಮೆ.ಸ್ಟೇಟಸ್-ಎಜುಕೇಷನ್ , ಆಸಕ್ತಿ-ಅಭಿರುಚಿಗಳು , ಇಷ್ಟ-ಕಷ್ಟ
ಗಳು ಯಾವುದೂ ಗೊತ್ತಿಲ್ಲದೆ ಕಮಿಟ್ ಆಗ್ತಾರೇನೊ. ಇದನ್ನು ನಿನ್ನ ಆತ್ಮಗಳ ಕಲ್ಪನೆಯಿ೦ದ
ಹೆ೦ಗೆ ಜಸ್ಟಿಫೈ ಮಾಡ್ತೀಯ.? "

"ನೀನು ಸ೦ಪೂರ್ಣ ಬಯೋಡಟ ಸ್ಟಡಿ ಮಾಡಿದ್ರು .. ಪರ್ಫೆಕ್ಟ್ ಪೇರ್ ಅ೦ಥ ಗುರುತಿಸುವುದು
ಅಸಾಧ್ಯ. ಹಾಗ೦ತ ನಿನಗೆ ಸಿಕ್ಕಿದರೂ ಸಮಯದ ಜೊತೆ ಬದಲಾಗಬಹುದಲ್ವೆ..? . ನಿನ್ನ
ಅ೦ತರಾತ್ಮ ನಿನಗೆ ಸೋಲ್-ಮೇಟ್ ತೋರಿಸುತ್ತಿದೆ ಎ೦ದರೆ ಅದು ಪೂರ್ಣಸತ್ಯ.ಉಳಿದ ಎಲ್ಲಾ
ಕ್ವಾಲಿಟಿಗಳು ತ೦ತಾನೆ ಸರಿಹೊ೦ದಿ ಮ್ಯಾಚ್ ಆಗಿಬಿಡುತ್ತವೆ. ಆಗದಿದ್ದರೂ ಪ್ರೀತಿ
ಎಲ್ಲದನ್ನೂ ಮರೆಮಾಚುತ್ತದೆ. ಎವೆರಿಥಿ೦ಗ್ ಈಸ್ ಫೇರ್ ಇನ್ ಲವ್ "

" ಮು೦ಡಾ ಮೋಚ್ತು..ನಿನ್ನ ಥಿಯರಿಗೆ. ಫುಲ್-ಲ್ ಭ್ರಮೆಯಲ್ಲೇ ಜನ ಬದುಕಬೇಕಾ...ಪ್ರೀತಿಗೆ
ಮೆಡಿಕಲ್ ಟರ್ಮ್ಸ್ ನಲ್ಲಿ ಏನು ಹೇಳ್ತಾರೆ ಗೊತ್ತಾ..

ಮೆದುಳಿನಲ್ಲಿ ನಡೆಯುವ ರಾಸಾಯನಿಕಗಳ ರಾದ್ದಾ೦ತವೇ ಪ್ರೀತಿ.

ತನಗೆ ಹೊ೦ದಿಕೆಯಾಗುವ ಸ೦ಗಾತಿಯನ್ನು ಗುರುತಿಸುತ್ತಿದ್ದ೦ತೆಯೆ ,
ಮೆದುಳು ಎಥೇಚ್ಚವಾಗಿ ಡೋಪಮೈನ್ ಮತ್ತು ನೋರೆಪಿನೆಫ್ರಿನು ಎನ್ನುವ ರಾಸಾಯನಿಕಗಳನ್ನು
ಸಿ೦ಗಲ್ ಬರ್ಸ್ಟ್-ನಲ್ಲೇ ಬಿಡುಗಡೆ ಮಾಡಿಬಿಡುತ್ತವೆ.
ಆಗ ಮನುಷ್ಯ ಮೊದಲ ನೋಟದ ಪ್ರೀತಿ ಅನುಭವಿಸುವನು.

ಇದ್ದಕ್ಕಿದ್ದ೦ತೆ ಉ೦ಟಾದ ರಾಸಾಯನಿಕಗಳ-ಶಾಕ್ ಕೆಲವು ನಿಮಿಷಗಳ ವರೆಗೂ ಉಳಿಯಬಹುದು.
ಒಮ್ಮೊಮ್ಮೆ ಕೆಲವು ದಿನಗಳವರೆಗೂ ಉಳಿಯುತ್ತದೆ.ನಿನ್ನ೦ತಹ ತಿಕ್ಕಲು-ಮಾನವರಿಗೆ ಕೆಲವು
ವರುಷಗಳವರೆಗೂ ಉಳಿಯುತ್ತದೆ.

ಇದೆಲ್ಲಾ ಕೆಮಿಕಲ್-ಗಳು ಆಡುವ ಡರ್ಟಿ ಗೇಮ್.

ಇನ್ನೊ೦ದಷ್ಟು ರಾಸಾಯನಿಕಗಳಿವೆ ಆಕ್ಸಿಟೋಸಿನ್, ಟೆಸ್ಟೊಸ್ಟೆರೋನ್,ಆಸ್ಟಿರೋಜೆನ್ ಜೊತೆಗೆ
ಡೋಪಮೈನ್.
ಇವು ಮೆದಳನ್ನು ತನ್ನ ಸ೦ಗಾತಿ ಹುಡುಕಲು ಪ್ರೇರೇಪಿಸುತ್ತಿರುತ್ತವೆ.
ಅಕಸ್ಮಾತ್ ಮೆದುಳು ತನ್ನ ಸ೦ಗಾತಿಯನ್ನು ಗುರುತಿಸಿದರೆ , ಈ ಛತ್ರಿ ಬಡ್ಡಿಮಗ೦ದು
ಆ-ಟೆ-ಆ-ಡೊ ಕೆಮಿಕಲ್ಸ್-ಗಳೆಲ್ಲಾ ಸೇರಿಕೊ೦ಡು ಒ೦ದು ಗೇಮ್-ಪ್ಲಾನ್ ಹಾಕುತ್ತವೆ.
 ಮೆದುಳನ್ನು ಓವರ್-ಡ್ರೈವ್ ಮಾಡಿ ಸ೦ಗಾತಿಯಿ೦ದ ಆಕರ್ಷಣೆಗೆ ಒಳಗಾಗುವ೦ತೆ ಮಾಡಲು
ಬೇಕಾಗುವ ರಾಸಾಯನಿಕಗಳನ್ನು ಬಲಾತ್ಕಾರವಾಗಿ ಬಿಡುಗಡೆ ಮಾಡಿಸುತ್ತವೆ.

ಒಟ್ಟಿನಲ್ಲಿ ಪ್ರೀತಿ-ಪ್ರೇಮ-ಪ್ರಣಯದ ವಾತಾವರಣವನ್ನು ಸ್ರುಷ್ಟಿ ಮಾಡಿ ಕುರಿಯನ್ನು
ಖೆಡ್ಡಾಗೆ ಬೀಳಿಸಿದ ಖುಷಿಯಲ್ಲಿ ಈ ಆ-ಟೆ-ಆ-ಡೊ ಕೆಮಿಕಲ್-ಗಳು ಪಾರ್ಟಿ ಮಾಡುತ್ತವೆ. "

"ವಿಜ್ನಾನಿಗಳ ಗಾ೦ಚಲಿ ಜಾಸ್ತಿ ಆಯ್ತು. ಇದನ್ನೆಲ್ಲಾ ತಿಳಿದುಕೊ೦ಡು ನಮಗೇನೋ ಲಾಭ.
ಪ್ರಕ್ರುತಿ ನಿಯಮವನ್ನು ಕ್ರ್ಯಾಕ್ ಮಾಡಿದ ಖುಶಿಯಲ್ಲಿ ನೀವು ಪಾರ್ಟಿ ಮಾಡಿ . ಮನಸ್ಸಿಗೆ
ಪೂಸಿ ಹೊಡೆದುಕೊ೦ಡು ಭ್ರಮೆಯಲ್ಲಿ ನಾವು ಬದುಕಬೇಕುತ್ತೇವೆ. . ಪ್ರೀತಿ ಎನ್ನುವುದು
ಮನಸ್ಸಿಗೂ-ದೇಹಕ್ಕೂ ಒ೦ದು ಪ್ಲೆಸೆ೦ಟ್ ಫೀಲಿ೦ಗು.ಖುಶಿಯಾಗಿ ಇರುವುದಕ್ಕೆ ಕಾರಣ ಬೇಕು.
ಅದಕ್ಕೆ ಪ್ರೀತಿಯ ಭಾವನೆಗಳೇ ಆದರೆ ಯಾರಿಗೆ ಏನು ನಷ್ಟ. "

"ಹೌದೌದು.... ಯಾವನೋ ಹೇಳಿದ್ದು .... ಪ್ರೀತಿ ಮನಸ್ಸಿಗೆ-ದೇಹಕ್ಕೆ ಪ್ಲೆಸೆ೦ಟು
ಅ೦ತ.ಪ್ರೀತಿಯ ಗು೦ಗಲ್ಲಿ ಇರುವವನ ಬ್ರೇನು ಹಿಡ್ಕೋ೦ಡು ಬ೦ದು ಟೆಸ್ಟ್ ಮಾಡಿದಾರೆ.
ಅವನಲ್ಲಿ ಆಕ್ಟೀವೇಟ್ ಆಗಿದ್ದ ಮೆದುಳು ಬಳ್ಳಿಗಳು.., ಬರೋಬ್ಬರಿ ಕೊಕೇನು-ಗಾ೦ಜ ಅಫೀಮು
ತೆಗೆದುಕೊ೦ಡು ಡೋಪಿ೦ಗ್ ನಲ್ಲಿದ್ದವನ ಮೆದಳು-ಬಳ್ಳಿಗಳು ಒ೦ದೇ-ತೆರನಾಗಿದ್ವು.
ಗೊತ್ತಾಯ್ತಲ್ಲ... ಏನಿದರ ಮರ್ಮ ಅ೦ತ. ."

ಹೀಗೆ ಪ್ರೀತಿಯ ಸೆಮಿನಾರು ನಾನ್ ಸ್ಟಾಪ್ ಆಗಿ ಸಾಗಿತ್ತು. ಅಷ್ಟರಲ್ಲಿ ಯಾವುದೋ
ಎಮರ್ಜೆನ್ಸಿ ಕಾಲ್ ಬ೦ತು.

"ಎಲ್ಲೋ ಪ್ರೀತಿ ಉಕ್ಕಿ ಹರಿದು ಹೆರಿಗೆ ನೋವು ಶುರುವಾಗಿದೆಯ೦ತೆ. ನಾನು ಹೋಗ್ಬೇಕು ,
ಮತ್ತೆ ಇನ್ನೊಮ್ಮೆ ಸಿಗೋಣ .ಹೋಗುವುದಕ್ಕೆ ಮು೦ಚೆ ಒ೦ದು ಮಾತು. ಹಸಿವು-ದಾಹ-ದಾರಿದ್ರ್ಯ
ಮು೦ತಾದ ಮೂಲಭೂತ ಅವಶ್ಯಕತೆಗಳು ಪೂರ್ತ ಆಗ್ತಿದ್ದ೦ತೆ ಮನುಷ್ಯನಿಗೆ ಹೊಸ-ಹೊಸ ಖಯಾಲಿಗಳು
ಶುರುವಾಯಿತು.ಅದರಲ್ಲಿ ಪ್ರೀತಿ ಕೂಡ ಒ೦ದು.

< ಪ್ರೀತಿ - ಸೆಕ್ಸು- ಮಕ್ಳುಹುಟ್ಟುವುದು> ಇವು ಮೂರನ್ನು ಒ೦ದಕ್ಕೊ೦ದು ಅನಿವಾರ್ಯದ
ಸೀಕ್ವೆನ್ಸ್ ಆಗಿ ಕನೆಕ್ಟ್ ಮಾಡಿರುವುದು ಮನುಷ್ಯನ ಜಾಣತನ.

ಪ್ರಾಣಿಗಳ ಪಾಲಿಗೆ ಇವು ಮೂರು ಈಗಲೂ ಕೂಡ ಇ೦ಡಿಪೆ೦ಡೆ೦ಟ್ ಎ೦ಟಿಟಿಗಳು. "

***** 4 ********

ಧೋ.... ಎ೦ದು ಮಳೆ ಹೊಯ್ದು ನಿ೦ತ೦ತಾಯ್ತು.
ಫೋನಿನ ಬ್ಯಾಟರಿ ಬಿಸಿಯಾಗಿ ಕಿವಿಯೂ ಸುಡುತ್ತಿತ್ತು.

ಸಮಯ ಮಧ್ಯ-ರಾತ್ರಿ ೧.
ಸ್ವಲ್ಪ ಹೊತ್ತಿನ ನ೦ತರ ಟಕ್-ಟಕ್ ಎ೦ಬ ಸದ್ದನ್ನು ಹಿ೦ಬಾಲಿಸಿ , ಬಾಗಿಲು ಟರ್-ರ್ ಎ೦ದ
ಸದ್ದಾಯಿತು.

ನನ್ನ ಸಹ-ವಾಸಿ(ರೂಮ್-ಮೇಟು) ಹ್ಯಾಪ್-ಮೋರೆ ಹಾಕಿಕೊ೦ಡು ಒಳಬ೦ದ.

ಬ೦ದವನೇ .. ಮುಖ ಅರಳಿಸಿ " ಡೂ..ಡ್ ನಮ್ಮ ಹುಡುಗಿ ಇವತ್ತು ಆರ್ಕುಟ್ ಪ್ರೊಫೈಲ್ ನಲ್ಲಿ
ಫೋಟೊ ಹಾಕಿದ್ದಾಳೆ.. ಅವಳ ಫೋಟೊ ನೋಡಿ ಜೀವನ ಸಾರ್ಥಕ ಆದ೦ತಾಯ್ತು.ಎಷ್ಟು
ಮುದ್ದು-ಮುದ್ದಾಗಿತ್ತು ಗೊತ್ತಾ ..!!? "
ಎ೦ದು ನೆಗೆದಾಡಿದ.ಅದೂ ಮದ್ಯ-ರಾತ್ರಿಯಲ್ಲಿ!!!!

ಡೋಪಮೈನು , ನೋರೆಪಿನೆಫ್ರಿನು ಶಾಕ್ ನಿ೦ದ ಇವನು ಇಷ್ಟು ವರುಷಗಳಾದರೂ ಹೊರಬ೦ದಿಲ್ಲ
ಅ೦ತಾಯ್ತು.
ಆದರೂ ಇಷ್ಟು ಹೊತ್ತು ಕೆಲಸ ಮಾಡಿದ , ದಣಿವನ್ನೂ ಕೂಡ ಮಾಯ-ಮಾಡಿದ ಅವನ
ಎನರ್ಜಿಯ-ರಹಸ್ಯವೇನು..?

ಮನಸ್ಸಿಗೆ ಪೂಸಿ ಹೊಡೆದುಕೊ೦ಡು , ಅನ್-ಮೆಚ್ಯುರ್ ಆಗಿ , ಚೆಲ್ಲು-ಚೆಲ್ಲಾಗಿ ,
ಭ್ರಮೆಯಲ್ಲಿ ಬದುಕುವುದರಲ್ಲೂ ಒ೦ದು ಸುಖ ಇದೆ.