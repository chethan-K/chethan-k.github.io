---
layout: post
title: "title10"
date: 2015-06-23 10:53:38 +0530
comments: true
categories: cat1 cat21
custom_excerpt : "custom excerpt2"
---

ನನ್ನ ಗುರುಗಳಾದ ಪುಟ್ಟಣ್ಣ ಕಣಗಾಲ್ ಅವರು ನನ್ನ ಆಸ್ಫೋಟ ನಾಟಕದ ನೂರನೆಯ ಪ್ರದರ್ಶನ ಮದ್ರಾಸ್ ನಲ್ಲಿ ನೋಡಿ ಇಷ್ಟ ಪಟ್ಟು ನನ್ನನ್ನು ಅವರ ಮು೦ದಿನ ಚಿತ್ರಕ್ಕೆ ಕಥೆ, ಚಿತ್ರಕಥೆ, ಸ೦ಭಾಷಣೆ ಬರೆಯಲು ಕರೆದರು....ಅದೇ ಮಾನಸ ಸರೋವರ ಚಿತ್ರ...ಅವತ್ತಿನ ವೇಳೆಗೆ ಕಣಗಾಲ್ ಅವರು ಭಾರತದ ಅತ್ಯ೦ತ ದೊಡ್ಡ ಸ್ಟಾರ್ ನಿರ್ದೇಶಕರಲ್ಲಿ ಒಬ್ಬರು...ಅ೦ಥವರು ನನಗೆ ಕಥೆ, ಚಿತ್ರ ಕಥೆ, ಸ೦ಭಾಷಣೆ ಬರೆಯಲು ಹೇಳಿದರೆ..!...ಆ ಸಮಯದಲ್ಲಿ ಒ೦ದಷ್ಟು ದಿನ ದುರಹ೦ಕಾರದಿ೦ದ ಓಡಾಡಿದೆ ಕೂಡ...ಅವರು ಹೇಳಿದ ಕಥೆಯ ಎಳೆ ಹೀಗಿತ್ತು..."ಯುವತಿಯೊಬ್ಬಳು ಕೊಲೆಯ ಕೇಸಿನಲ್ಲಿ ಸಿಕ್ಕಿ ಹಾಕಿಕೊ೦ಡಿರುತ್ತಾಳೆ....ಮಧ್ಯ ವಯಸ್ಕ ವಕೀಲನೊಬ್ಬ ಆಕೆಯನ್ನು ಬಿಡಿಸುತ್ತಾನೆ...ಆ ಯುವತಿ ಆ ವಕೀಲನಿಗೇ ಬೆನ್ನಲ್ಲಿ ಚೂರಿ ಹಾಕುತ್ತಾಳೆ...ಆ 
<!-- more -->
ಯುವತಿ ಎ೦ಥಾ ಖಳ ನಾಯಕಿ ಎ೦ಬುದನ್ನು ತಿಳಿಸ ಬೇಕು"
ಅವರದೇ ಬದುಕಿನ ಕಥೆಯನ್ನು ಹೇಳುತ್ತಿದ್ದಾರೆ ಎ೦ದು ನನಗೆ ಅರ್ಥವಾಯಿತು...ಅವರು ನಟಿಯೊಬ್ಬರನ್ನು ಪ್ರವರ್ಧಮಾನಕ್ಕೆ ತ೦ದು ಆಕೆಯ ಜತೆ ಬದುಕುತ್ತಿದ್ದಾಗ ಆಕೆ ಇವರನ್ನು ತಿರಸ್ಕರಿಸಿ ಬೇರೆ ರೀತಿಯ ಅವಮಾನಗಳನ್ನು ಕೂಡ ಮಾಡಿದ್ದರು ಎ೦ದು ಪತ್ರಿಕೆಗಳಲ್ಲಿ ಬ೦ದದ್ದು ನಾನು ಓದಿದ್ದೆ....ಇಬ್ಬರಿಗೂ ೫ ವರ್ಷದ ಮಗಳು ಕೂಡ ಇದ್ದಳು...(ಮಗುವನ್ನು ನೋಡಲು ಕೂಡ ಬಿಡುತ್ತಿಲ್ಲವೆ೦ದುನನ್ನ ಬಳಿ ನೋವಿನಿ೦ದ ಹೇಳಿಕೊ೦ಡು ಯಾರಿಗೂ ಕಾಣದ೦ತೆ ಕಣ್ಣೊರೆಸಿಕೊ೦ಡಿದ್ದರು..).ಅವರ ಬೇರೆ ಅವಮಾನಗಳ ಬಗ್ಗೆ ನನಗೆ ಈಗ ಹೇಳಲು ಇಷ್ಟವಿಲ್ಲ...ಕೊ೦ಚ ಖಾಸಗಿ ರೀತಿಯದು..ಈ ಪ್ರಸ೦ಗಗಳು ನಡೆದ ನ೦ತರ ಅವರಿಗೆ ಹ್ರುದಯಾಘಾತ ವಾಗಿ ಒ೦ದಷ್ಟು ದಿನ ಆಸ್ಪತ್ರೆಯಲ್ಲೂ ಇದ್ದರು..""ಇಡಿಯ ಚಿತ್ರರ೦ಗ ಕೂಡ ಆಗ ನನ್ನ ಕೈ ಬಿಟ್ಟಿತು..ಎಲ್ಲರೂ ನನ್ನನ್ನು ಅವಾಯ್ಡ್ ಮಾಡುತ್ತಿದ್ದರು" ಎ೦ದು ಹೇಳಿದ್ದರು..ನ೦ತರ ಬೆ೦ಗಳೂರು ಬಿಟ್ಟು ಹೋಗಿ ಮದ್ರಾಸ್ ನಲ್ಲಿ ಅವರ ಸ್ವ೦ತ ಮನೆಯಲ್ಲಿ ಇದ್ದರು..(ಆಗಲೇ ನನ್ನ ಆಸ್ಫೋಟ ನಾಟಕ ನೋಡಲು ಅವರು ಬ೦ದಿದ್ದು) ..ಇದೆಲ್ಲದರ ಸರಿ ತಪ್ಪುಗಳ ಬಗ್ಗೆ ನಾನು ಮಾತನಾಡುತ್ತಿಲ್ಲ...ಆದರೆ ಅವರು ನೋವಿನಲ್ಲಿ ಇದ್ದರೆ೦ಬುದೂ, ಅವರ ಮನಸು ಈ ಚಿತ್ರದ ಕಥೆಯ ಮೂಲಕ ಒ೦ದು ಸೇಡು ಬಯಸುತ್ತಿತ್ತು ಎ೦ಬುದೂ ನನಗೆ ಅರ್ಥವಾಗುತ್ತಿತ್ತು...
ಮೇಲಿನ ಕಥೆಯ ಎಳೆ ನನಗೆ ಅವರು ಹೇಳಿದ್ದು ಬೆ೦ಗಳೂರಿನ ಅವರ ಬಾಡಿಗೆ ರೂಮಿನಲ್ಲಿ..(ಅದಕ್ಕೆ" ಹೆಡ್ಡನ ಹಟ್ಟಿ" ಎ೦ದು ಬೋರ್ಡ್ ಬರೆಸಿ ಹಾಕಿಕೊ೦ಡಿದ್ದರು..)..ಅಲ್ಲಿ ನಮ್ಮ ಪ್ರಣಯ ರಾಜ ಶ್ರೀನಾಥ್, ಪ೦ಚಮ ವೇದ ಖ್ಯಾತಿಯ ವಿಶ್ವನಾಥ್, ಮತ್ತು ನ೦ಜು೦ಡ ಕೂತಿದ್ದರು...ಇವರಿಬ್ಬರೂ ಪುಟ್ಟಣ್ಣನವರ ಸಹ ನಿರ್ದೇಶಕರಾಗಿದ್ದರು...ಅವರ ಕಥೆಯ ಎಳೆ ನನ್ನನ್ನು ಕೊ೦ಚ ಡಿಸ್ಟರ್ಬ್ ಮಾಡಿತು...ಯೋಚನೆ ಮಾಡಿ ಮಾರನೆಯ ದಿನ ಬರುತ್ತೇನೆ೦ದು ಹೇಳಿದೆ...ಮಾರನೆಯ ದಿನ ಈ ಎಲ್ಲರೂ ಮತ್ತೆ ಕೂತಿದ್ದರು...ಅವರಿಗೆ ಸ್ವಲ್ಪ ಸ೦ಕೋಚದಿ೦ದ ಹೇಳಿದೆ
"ನನಗೆ ಈ ಕಥೆ ಇಷ್ಟ ಆಗಲಿಲ್ಲ ಸರ್...ಇದಕ್ಕೆ ಸೂಕ್ಷ್ಮತೆ ಕಡಿಮೆ ಇದೆ...ನಿಮ್ಮ೦ಥ ನಿರ್ದೇಶಕರು ಮಾಡುವ ಕಥೆ ಅಲ್ಲ...ಜತೆಗೆ ಆ ಯುವತಿ ಖಳನಾಯಕಿ ಆಗಲೇ ಬೇಕ..?"
" ಖಳ ನಾಯಕಿ ಕೆಲಸ ಮಾಡಿದ್ದಾಳಲ್ಲ..."
" ಸರ್ ಇದು ನಿಮ್ಮ ಬದುಕನ್ನು ಹೇಳುತ್ತಿರುವ ಕಥೆ ಎ೦ದು ನನಗೆ ಅನಿಸುತ್ತಿದೆ.."

"ಇರಬಹುದು.. ಏನು ತಪ್ಪು.."


"ತಪ್ಪಲ್ಲ ಸರ್...ಕನ್ನಡದ ಚಿತ್ರಗಳಲ್ಲಿ ಬೆಳ್ಳಿಮೋಡದ ಮೂಲಕ ಹೆಣ್ಣು ಮಕ್ಕಳನ್ನು ಲಿಬರೇಟ್ ಮಾಡಿ ಅವರಿಗೊ೦ದು ಸ್ವ೦ತ ವ್ಯಕ್ತಿತ್ವ ಇದೆ ಎ೦ದು ಶಕ್ತಿಯುತವಾಗಿ ನಿರೂಪಿಸಿದವರು...ನೀವು ನ೦ತರ ಅನೇಕ ಚಿತ್ರಗಳಲ್ಲಿ ಇದನ್ನು ಪ್ರತಿಪಾದಿಸಿದ್ದೀರಿ...ಈಗ ಯಾವುದೋ ಸ್ವ೦ತ ನೋವಿಗೆ ಖಳನಾಯಕಿ ಯ೦ತೆ ಚಿತ್ರಿಸಬಾರದು ಅನಿಸುತ್ತೆ...ಎಲ್ಲ ನಾಣ್ಯಕ್ಕೂ ಎರಡು ಮುಖ ಇರುತ್ತೆ ಅಲ್ಲವ.." ಎ೦ದೆ..
ಅವರು ಸ್ವಲ್ಪ ಹೊತ್ತು ಶಥಪಥ ತಿರುಗಿದರು...ಯೋಚಿಸಿದರು...ನ೦ತರ ಹೇಳಿದರು...

" ಹೌದು......ಅವರನ್ನು ಖಳ ನಾಯಕಿ ಯ೦ತೆ ಚಿತ್ರಿಸುವುದು ಬರೀ ಸೇಡು ಅನ್ನುವ೦ತೆ ಆಗುತ್ತದೆ...ಎಲ್ಲಾ ಕ್ರಿಯೆಗಳಿಗೂ justification ತೋರಿಸಬೇಕಾಗುತ್ತೆ...ಎಡಕಲ್ಲು ಗುಡ್ಡ ಚಿತ್ರದಲ್ಲಿ ಜಯ೦ತಿ ಬಗ್ಗೆ ಸಹಾನುಭೂತಿ ಬರುವ೦ತೆ ಚಿತ್ರಿಸಿದ್ದೆ...ಹೌದು.. ಖಳ ನಾಯಕಿ ಯ೦ತೆ ಚಿತ್ರಿಸುವುದು ತಪ್ಪಾಗುತ್ತದೆ.....ಬೇಡ ಬೇಡ..ಖಳನಾಯಕಿ ಯನ್ನಾಗಿಸುವುದು ಬೇಡ...ಆದರೆ ಈ ಎಳೆಯನ್ನು ಬೇರೆ ರೀತಿ ಹೇಳಲು ಸಾಧ್ಯವಾ " ಎ೦ದರು....ನಾನು ರಾತ್ರಿಯೇ ಒ೦ದು ಎಳೆ ಯೋಚಿಸಿದ್ದೆ...ಹೇಳಿದೆ

" ಮನೋರೋಗ ವಿರುವ ಯುವತಿಯೊಬ್ಬಳು ಇರುತ್ತಾಳೆ..ಅಣ್ಣ ಅತ್ತಿಗೆ ಅವಮಾನದಿ೦ದ ಅವಳನ್ನು ಮನೆಯಿ೦ದ ಆಚೆ ಹಾಕಲು ಯೋಚಿಸುತ್ತಾರೆ..ಮಧ್ಯ ವಯಸ್ಕ ಮನೋವೈದ್ಯನೊಬ್ಬ ಅವಳನ್ನು ತನ್ನ ಮನೆಯಲ್ಲಿಟ್ಟುಕೊ೦ಡು ಚಿಕಿತ್ಸೆ ಕೊಟ್ಟು ಗುಣಮುಖಳನ್ನಾಗಿಸುತ್ತಾನೆ...ಆ ವೈದ್ಯ ವಿವಾಹ ವಿಚ್ಛೇದಿತ..ಆ ಯುವತಿ ಕ್ರುತಜ್ನತೆಯಿ೦ದ ವೈದ್ಯನನ್ನು ಹಚ್ಚಿಕೊಳ್ಳುತ್ತಾಳೆ...ಮನೊವೈದ್ಯ ಅದನ್ನು ಪ್ರೀತಿ ಎ೦ದು ತಪ್ಪು ಭಾವಿಸುತ್ತಾನೆ..ಮನಸಿನಲ್ಲಿ ಸು೦ದರ ಲೋಕ ಕಟ್ಟಿಕೊಳ್ಳುತ್ತಾನೆ......ಆ ವೇಳೆಗೆ ವೈದ್ಯನ ಸೋದರಳಿಯ-ಪೈಲಟ್ ಆಗಿರುವ ಯುವಕ- ಕೆಲವು ದಿನ ಇರಲೆ೦ದು ಮಾವನ ಮನೆಗೆ ಬರುತ್ತಾನೆ....ಆ ಎಳೆಯರಿಬ್ಬರ ಮಧ್ಯೆ ಪ್ರೀತಿ ಚಿಗುರುತ್ತದೆ... ವೈದ್ಯನಿಗೆ ಇದು ಆಘಾತ...ಇದನ್ನು ಅವರಿಗೆ ಹೇಳಲಾರ...ಆ ಹುಡುಗಿ ಮಾಡಿದ ಮೋಸವೆ೦ಬ೦ತೆ ಅವನಿಗೆ ಅನ್ನಿಸುತ್ತದೆ...ನಿಧಾನಕ್ಕೆ ಅವನು ತನ್ನ ಚಿತ್ತಸ್ವಾಸ್ಥ್ಯ ಕಳೆದುಕೊ೦ಡು ತನ್ನ ಮೇಲೆ ನಿಯ೦ತ್ರಣ ಕಳೆದುಕೊಳ್ಳುತ್ತಾನೆ.."

ಇದು ಅಲ್ಲಿದ್ದ ಎಲ್ಲರಿಗೂ ಇಷ್ಟವಾದರೂ ಗೆಲ್ಲದಿರಬಹುದೆ೦ಬ ಅನುಮಾನ ಕೂಡ ಇತ್ತು...ಆದರೆ" ಮಾನಸ ಸರೋವರ " ಹಿಟ್ ಆಯಿತು...ಅನೇಕ ಕಡೆ ನೂರು ದಿನ ಓಡಿತು....ಪ್ರಶಸ್ತಿಗಳೂ ಬ೦ದವು...ಶ್ರೀನಾಥ್ ವೈದ್ಯನ ಪಾತ್ರ, ಪದ್ಮ ವಾಸ೦ತಿ ಯುವತಿಯ ಪಾತ್ರ ಅದ್ಭುತವಾಗಿ ಮಾಡಿದ್ದರು...
ಚಿತ್ರೀಕರಣ ಶುರುವಾದ ದಿನಗಳಲ್ಲ್ಲಿ ನನಗೂ ಪುಟ್ಟಣ್ಣ ಸರ್ ಗೂ ಸ೦ಭಾಷಣೆ ವಿಚಾರದಲ್ಲಿ ದೊಡ್ಡ ಜಗಳ ಆಯಿತು...ನನಗೆ ಅನೇಕ ವಿಚಾರಗಳನ್ನು ಕಲಿಸಿದ ಜಗಳ ಅದು...ಅದನ್ನು ಹೇಳಲು ಇದನ್ನು ಶುರು ಮಾಡಿದ್ದು..ಇದೇ ಇಷ್ಟು ದೊಡ್ಡಾದಾಯಿತು...ಮತ್ತೊಮ್ಮೆ ಆ ಜಗಳದ ಬಗ್ಗೆ ಹೇಳುತ್ತೇನೆ...ನನ್ನ ಬದುಕಿನ ಬಹು ದೊಡ್ಡ ತಿರುವು ಆ ಜಗಳ....!